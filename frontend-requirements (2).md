# ideil. Вимоги до фронтенд розробки (v0.1.2-a)

## Ключові слова для відзначення рівня вимог
ОБОВ’ЯЗКОВО—відхилення від правила не допускаються.
<br>НЕДОПУСТИМО—абсолютна заборона.

БАЖАНО—намагатись виконати, проте можна відмовитись, якщо є вагомі причини.
<br>НЕБАЖАНО-намагатись уникнути, так як можуть виникати проблеми у деяких випадках.

МОЖЛИВО—необов’язкова вимога, виконується або не виконується в залежності від ситуації та складності.


## Вимоги

### Розмітка
1. ОБОВ’ЯЗКОВО знання HTML5 семантична розмітка. [1]
2. ОБОВ’ЯЗКОВО дотримуватись стилю написання HTML. [2]
3. ОБОВ’ЯЗКОВО наявні стандартні метадані (charset, title, application-name, description, viewport).
4. БАЖАНО згенеровані та підключені фавікон.
5. НЕДОПУСТИМО відсутність або >1 `h1` на сторінці.
6. ОБОВ’ЯЗКОВО коректна ієрархія `h1`—`h6`.
7. НЕДОПУСТИМО залишати пусті елементи, якщо вони нінащо не впливають.
<br>Приклад: пуста обгортка, що буде вміщати коментарі, якщо їх поки немає.
8. НЕДОПУСТИМО наявність пустих атрибутів (це не стосується тих, що можуть задаватись скриптами).
9. ОБОВ’ЯЗКОВО чітко розділяти та використовувати інлайнові та блочні елементи.
Текст не може знаходитись поза семантичними елементами, блочні елементи не можуть знаходитись всередині рядкових.
10. НЕБАЖАНО використання надлишкових елементів.
<br>Після закінчення роботи над компонентом потрібно робити перевірку на предмет визначення можливості скорочення елементів DOM, які могли використовуватись у процесі розробки, але для кінечної реалізації не є необхідними.
11. ОБОВ’ЯЗКОВО проставлені атрибути `width`, `height` та `alt` в усіх `img`.
12. ОБОВ’ЯЗКОВО використовувати шаблонізатор для зменшення кількості повторюваних фрагментів.
Можливі варіанти: Laravel Blade [6], Twig [7], свій варіант (якщо рівень володіння вище середнього).

### Стилі та дизайн
1. ОБОВ’ЯЗКОВО дотримуватись стилю написання CSS. [2]
2. ОБОВ’ЯЗКОВО адаптивний фронтенд.
3. НЕДОПУСТИМО наявність горизонтального скролу сторінки на любому розмірі вікна браузеру >360px.
4. ОБОВ’ЯЗКОВО знання та використання прерпоцессорів SASS/SCSS (в пріоритеті) чи LESS.
5. БАЖАНО використовувати простір імен (англ. namespace) для найменування класів.
Мінімальний набір:
- `c`—для компонентів;
- `u`—для утиліт;
- `js`—для вибірки елементів з допомогою скриптів.
6. БАЖАНО використовувати методологію BEM (Yandex).
7. НЕДОПУСТИМО в корневий компонент вкладувати стилі підкомпонентів при використанні препроцессорів.
<br>Приклад: стилі усіх підкомопнентів помістити в один батьківський клас із додаванням суфіксу. Це критично понижає набір інструментів для дослідження проєкту та значно підвищує затрати часу на внесення правок.
8. НЕДОПУСТИМО описувати стилі на класи з префіксом `js`.
9. ОБОВ’ЯЗКОВО написані базові стилі для усіх HTML елементів, що групують текстовий контент (заголовки, параграфи, списки, посилання, виділення тексту та ін.)
10. ОБОВ’ЯЗКОВО описатні псевдокласи при взаємодії із мишкою, клавіатурою та дотиком.
11. ОБОВ’ЯЗКОВО слідкувати, щоб клікабельні елементи (посилання, кнопки, поля для вводу даних чи вибору опцій…) мали мінімальний розмір та/або достатньо простору між ними для запобігання ускладнення взаємодії з допомогою дотику для мобільних пристроїв [10].
12. БАЖАНО резервувати місця під зображення для уникнення скакання контенту та виклику рекалькуляцій макету в браузері.
13. БАЖАНО, щоб розмір шрифту у полях для вводу не викликав збільшення (англ.: zoom in) усього сайту на iOS.
14. НЕБАЖАНО, щоб набір згрупованих однотипних елементів мали різні габарити (висоту, ширину, відступи…).
<br>Приклад: навігація сайту в шапці, що майже завжди включає посилання із зображенням логотипу всередині, набір текстових посилань та кнопки з іконками (профіль користувача, кошик…)
15. НЕДОПУСТИМО розбіжності в сіточній системі (англ.: grid system), якщо це не передбачено у дизайні.
<br>Приклад: межі шаблону чи колонои однакової ширини на різних сторінках чи у різних місцях в межах однієї сторінки.
16. ОБОВ’ЯЗКОВО дотримуватись вертикального вирівнювання сусідніх компонентів, якщо у дизайні це передбачено.
<br>Приклад: якщо розробляється 2 колонки в яких зверху розміщені заголовки і вони вирівняні по базовій лінії тексту, то реалізація повинна бути відповідною.
17. БАЖАНО використовувати обмежені набори значень відступів (щоб вони не варіаювались на різних елементах та/або компонентах).
18. МОЖЛИВО Pixel Perfect, якщо дизайн теж виконаний у Pixel Perfect.
19. ОБОВ’ЯЗКОВО мати обмежену палітру кольорів та використовувати тільки їх (напр.: основний та другорядний кольори сайту, набір відтінвків сірого).

### Скрипти
1. ОБОВ’ЯЗКОВО ознайомитись та БАЖАНО дотримуватись стандарт стильового оформлення JavaScript. [3] [4]
2. БАЖАНО використовувати ESLint. [5]
3. НЕДОПУСТИМО помилки власних скриптів у консолі.
4. ОБОВ’ЯКЗОВО префікс `js` на усі класи, по яких здійснюється вибірка скриптами.

### Різне
1. ОБОВ’ЯЗКОВО дотримання правил орфографії у розмітці, а оформлення зовнішнього виду здійснювати у стилях.
<br>Приклад: якщо в дизайні передбачені заголовки усіма заголовними літерами, то у розмітці пишеться стандартний варіант (прописні з великої літери), а у стилях задається відображення заголовними літерами.
2. ОБОВ’ЯЗКОВО відтипографований текст.
3. БАЖАНО. Відділяти дані від логіки. Якщо дані та логіка знаходяться в одному файлі–спочатку дані, далі логіка.
4. НЕБАЖАНО розбивати однотипні комопненти на різні.
<br>Приклад: навігація, таби, шери, фільтри…—це все різні варіації одного комопненту в 99% випадків.
5. Стилі компонентів, що мають взаємодію із скриптами повинні ОБОВ’ЯЗКОВО бути розроблені так, щоб контент не скакав після виконання скриптів.
<br>Приклад: карусель до виконання скриптів у 3 ряди, після—в 1.
6. БАЖАНО розбивати скрипти та стилі на окремі модулі (спільні для усіх сторінок, комопненти, групи компонентів…) та підключати їх тільки у випадку необхідності.
7. БАЖАНО використовувати набори іконок сайту у різних розмірах, якщо це необхідно (напр.: стандартні 24x24, великі 32x32, маленькі 20x20).
8. При використанні логотипів інших компаній—БАЖАНО не змінювати їх, використовувати тільки актуальні та ознайомлюватись із правилами їх використання (якщо такі існують).
9. БАЖАНО використовувати одну мову сайту. Якщо сайт розробляється на укр. мові—уникати слів іншої мови або маркувати відповідними атримубати у розмітці.
10. НЕБАЖАНО наявність фрагментів, що застаріли або використовувались в цілях розробки, якщо вони більше не актуальні.
11. НЕДОПУСТИМО помилки валідатора розмітки [9] чи аудиту Lighthouse (Chrome DevTools).
12. ОБОВ’ЯЗКОВВО самостійно проводити аудит продукту (перевіряти коректність та якісь відображення, тестувати роботу скриптів при різних сценаріях поведіки…).

### Просунутий рівень
1. Інкапсуляція та модульність.
2. Принцип DRY.

## Посилання
1. [HTML Living Standard -> 4 The elements of HTML](https://html.spec.whatwg.org/multipage/semantics.html#semantics)
2. [Google HTML/CSS Style Guide](https://google.github.io/styleguide/htmlcssguide.html)
3. [Google JavaScript Style Guide](https://google.github.io/styleguide/jsguide.html)
4. [JavaScript Standard Style](https://standardjs.com/rules.html)
5. [ESLint -> Rules](https://eslint.org/docs/rules/)
6. [Laravel -> Blade Templates](https://laravel.com/docs/8.x/blade)
7. [Twig for Template Designers](https://twig.symfony.com/doc/3.x/templates.html)
8. [PSR-12: Extended Coding Style](https://www.php-fig.org/psr/psr-12/)
9. [Markup Validation Service](https://validator.w3.org)
10. [Size matters! Accessibility and Touch Targets](https://medium.com/@zacdicko/size-matters-accessibility-and-touch-targets-56e942adc0cc)
